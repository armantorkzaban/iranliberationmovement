TODO: حق مقاومت و شورش دربرابر دستگاه ستم
TODO: حق دادخواهی

ارزش‌های بنیادین - چکیده‌ها 

منشور جهانی حقوق بشر مجموعه‌ای از اسناد بسیار ارزشمند و دستاوردی برجسته از 
پیش‌رفت‌های سیاسی و اجتماعی انسان است و ما تمام حقوق بیان‌شده در آن را تأیید می‌کنیم.

پذیرفتن هر چه کمتر از آنچه در این بیانیه آمده یک عقب‌نشینی است و ما هرگز از 
سازوکارهایی که تمام حقوق آمده در بیانه‌های آن منشور را تأیید نمی‌کنند پیروی نخواهیم کرد.

زیست‌بومی که در آنیم از آن ما نیست و ما موظیم با مصرف مهار و از پیش‌ اندیشیده‌شده پایداری
آن را تضمین کنیم. وظیفه‌ی تک تک و همه‌ی ماست که زیستگاه‌ها را حفظ کنیم و همزمان برای ترمیم
تمام آسیب‌های واردشده زمان و تلاش کافی پیش‌کش کنیم.

گرمایش زمین واقعیتی علمی و بخش بزرگی از آن نتیجه‌ی آلودگی‌های تولید شده
به دست ما است، وقت برای مهار آن بسیار تنگ است و ویرانی‌های این روند بقای انسان
و موجودات دیگر را تهدید می‌کنند. دولت‌های جهان را باید مسئول نگاه داشت که
دانشمندان را در فرایند ارایه‌ی پشتوانه‌های لازم برای باقی گذاشتن زیست‌بومی سالم 
و مناسب زیست برای آیندگان به کار بگیرند.

کودکان آینده را می‌سازند. آن‌ها سرمایه‌گذاری ما برای آینده هستند و این وظیفه‌ی مااست که آموزش
، راهنمایی و ابزار و فرصت‌ها را برای ایشان چنان فراهم کنیم که
در آینده بزرگ‌سالانی آشتی‌گرا، شاداب و کامیاب بشوند. هر کودک صرف نظر از
این که خانواده‌ش چه وضعیت اقتصادی‌ای دارند سزاوار پرورش و آموزشی مناسب،
با کیفیت، بر پایه‌ی روش‌های علمی به‌روز و خالی از هرگونه آموزه‌های دینی و ایدئولوژیک است.

خودمختاری حق بشر و حق دست‌جمعی یکایک مردمانی‌ست که یک یگان سیاسی را تشکیل می‌دهند.  

قانون اساسی باید بدون هرگونه تردید از واگذاری اموری که مهار آن‌ها در توان سازمان‌های محلی‌ست
به دولت‌های مرکزی جلوگیری کند، از کارکرد فرعی دولت‌های مرکزی پشتیبانی و از انباشت ناموجه
قدرت در آن‌ها جلوگیری کند. 

ناتواتی مفهومی تحول‌پذیر و نتیجه‌ی تعامل افراد دارای نقص با موانع نگرشی 
و محیطی‌ای است که مانع مشارکت کامل و موثر ایشان در حالت برابر با دیگران در جامعه می‌شود.

قانون اساسی باید، بدون هرگونه تردید، امکان رسیدن به توان‌مندی‌ها و بهره‌مندی کامل از همه‌ی حقوق
بشر و آزادی‌های بنیادین هر فرد را صرف نظر از زادگاه، زبان، جنسیت، ناتوانی جسمی، سن، دارایی،
هویت و گرایش جنسی و نظر شخصی فراهم کند و این فراهم‌آوری نباید حقوق و بهزیستی دیگر اعضای
جامعه را محدود یا تهدید کند.

برتری رأی بیشینه نقطه‌ی اوج یک جامعه‌ی مردم‌سالار و دادگر است مادامی که با رای بیشینه هیچ کمینه‌ای
از حقوق سلب‌نشدنی ایشان محروم نشود.

آزادی بیان و ارایه‌ی نظر شخصی برترین اصل هر جامعه‌ای‌ است که آرزوی دادگری و دربرگیرندگی دارد
و چندگانگی و چندفرهنگی‌گرایی و آزادی مطبوعات که چشمان جامعه و دیدبان رفتار سیاست‌مداران‌اند
و آن‌ها را پاسخ‌گو نگه می‌دارند بر این اصل استوارند و باید همواره چنین بمانند.
